+++
title= "om mig"
date= "2024 // 08 // 25"
author= "erik alvner"
hideComments= true
cover= "jag.jpg"
+++

## vem är jag?
som framgår av min underskrift på alla inlägg osv är mitt namn erik alvner. född 1998, bosatt i eriksberg med sambo och hund. arbetar för närvarande som juridisk rådgivare på hyresgästföreningen. stort intresse för analog teknik.

det eriksberg jag hänvisar till är det beläget i uppsala, inte göteborg. även om jag nu bor i en större stad är jag uppvuxen i stort timmerhus på riktigt landsbygdig landsbygd i bergslagen. ja, slaggstensgrund, falurött, vita knutar och hela köret. 

---

### varför intresset?
exakt varför vet jag inte, och jag in på frågan lite närmre om du istället väljer menyvalet "varför". antagligen har min konstanta närhet till naturen under min uppväxt lett till den fascination och framför allt uppskattning jag har för teknik. att man kan få en digital dator att göra vad som helst känns så uppenbart, men det är någonting särskilt med hur en tjockskärm eller till och med fotografisk film fungerar. framför allt resan dit från ingenting.



---

### vad är planen?
än så länge, alltså i den här bloggens begynnelse, har jag endast planerat för inlägg om just tjockskärmar. de utgör dock bara en liten del (eller ja, kanske inte rent volymmässigt) av de grunkor och makapärer som jag har ansamlat mig. mitt primära intresse är fotografi, med specifikt analogt sådant. någon gång i framtiden kommer jag orka göra ett inlägg om precis hur jag gick tillväga för att bygga min hemmagjorda negativskanner, men det är ett projekt för en annan dag.

med det sagt får jag tacka för mig 

---

ja, justja. jag är väldigt virrig och tankspridd och har alltid extremt mycket att säga utan att någonsin lyckas landa i någon koherent knut av de alla trådar jag påbörjat. ha det i åtanke när du läser vad jag än skrivit.

---

---



#### snabba korta.
 
> ålder --- 25 ( 1998 ).

> bostadsort --- eriksberg, uppsala.

> normalitetsnivå --- volvo, vovve, sambo. tyvärr ingen villa.

> favorit-tv --- bang & olufsen lx5500.

> favoritkamera --- voigtländer bessa r2 ( + zeiss planar 50mm f2 ).

> favoritbil? --- volvo 940.

> favoritmusik? --- svårt att säga. allt. har en period med **townes van zandt** och **kraftwerk** just nu.

> favoritfilm? --- **highlander**.
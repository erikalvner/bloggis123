+++
title = "suzuki press van 120"
date = "2024-10-28T09:05:35"
author = "erik alvner"
authorTwitter = "erikalvner" #do not include @
cover = "suzukipressvan/frontextend.jpg"
coverCaption = ""
tags = ["", ""]
keywords = ["", ""]
description = ""
showFullContent = false
readingTime = false
hideComments = false
color = "" #color from the theme settings
+++

mitt förra [inlägg](/posts/ikoflex) handlade om den första mellanformatskameran jag köpte för att doppa tårna. den var inte särskilt bra, även om den levererade mysiga bilder (mycket på grund av sin ålder och skadade optik). efter det köpte jag en lite dyrare mellanformatskamera på ebay. denna gång den suzuki press van 120, en japansk rangefinder från tidigt 50-tal.

för exempelbilder finns både [6x6](#6x6) och [6x4,5](#6x45) att tillgå nedan. [klicka här för sammanfattning](#avslutande-reflektioner).

---

### grundläggande hantering

objektivet sitter fast på en stålplatta som i sin tur är kopplad till kamerans kropp med bälgar. när knappen till övre höger om objektivet klickas i fälls bälgarna och objektivet ut. på bilden nedan syns kameran ihopfälld, på blogginläggets titelbild syns kameran utfälld.

{{< figure src="/suzukipressvan/front.jpg" alt="" position="center" style="border-radius: 8px;" caption="kameran ihopfälld" captionPosition="center" captionStyle="color: darkblue;" >}}

för att fokusera vrider man på det högra hjulet sett uppifrån. det är markerat med "depth of field" och tyvärr finns inget sätt att riktigt tydligt se på vilket avstånd man har fokuserat. kameran är således inte särskilt bra för zon-fokusering, men i och med att den har en kopplad mätsökare gör detta inte särskilt mycket förutsatt att mätsökaren fungerar, vilket min tur nog gör.

{{< figure src="/suzukipressvan/top.jpg" alt="" position="center" style="border-radius: 8px;" caption="kameran sedd uppifrån" captionPosition="center" captionStyle="color: darkblue;" >}}

---

### separat sökare och mätsökare - som på leica

likt leicas allra tidigaste kameror (alltså samtliga innan deras leica m3) har kameran en sökare för att komponera bilden och en separat sökare där själva mätsökarinstrumentet finns. jag har försökt fotografera det så att man skall kunna se skillnaden.

{{< figure src="/suzukipressvan/rangeview.jpg" alt="" position="center" style="border-radius: 8px;" caption="mätsökaren och komponeringssökaren" captionPosition="center" captionStyle="color: darkblue;" >}}

sökaren som används för fokusering har en mycket längre brännvidd än den sökare man komponerar bilden i. även om det blir något av ett extra steg gör detta att man mycket lättare kan ta rätt fokus med kameran. eftersom jag sällan tänker mig att jag kommer ta med en mellanformatskamera för att ta bilder på språng där extrem snabbhet är ett krav ser jag inte detta som något hinder. gör du det däremot kan något som t.ex. weltas weltur vara ett bättre alternativ, en tysk kamera från 1930-talet där mätsökaren är inbyggd i komponeringssökaren.

mätsökaren är tydlig och enkelt att använda på kameran. komponeringssökaren är något svårare och jag hade gärna sett att den var snäppet större.

---

### skärpan

kommer nämna det under nästa rubrik, men hjärnan bakom kameran arbetade först med att rita optik för asahi, sedemera pentax. 

här följer en bild tagen med kameran:

{{< figure src="/suzukipressvan/bilhus2.jpg" alt="" position="center" style="border-radius: 8px;" caption="en gammal bil utanför mitt lägenhetshus" captionPosition="center" captionStyle="color: darkblue;" >}}

{{< figure src="/suzukipressvan/skarp.jpg" alt="" position="center" style="border-radius: 8px;" caption="inzoomat på bilen från bilden ovan" captionPosition="center" captionStyle="color: darkblue;" >}}

trots att jag skannar in bilderna med en 15 år gammal kamera kan man tydligt se hur skarpt objektivet är. kameran tar riktigt vassa bilder och man blir sällan nedlåten när man framkallar och skannar in bilder från den. 

än så länge har jag bara dragit två rullar genom den, en med 6x6 och en med kamerans 6x4,5 mask. några av dessa bilder går att se allra längst ner i inlägget.

---

### kamerans historia

kameran är en av få kameror som tillverkades av suzuki optical company i 1950-talets japan. ryohei suzuki, som bildade företaget, arbetade först på asahi som sedemera kom att ombildas till pentax. hans arbete bestod där i att ta fram optik, någonting han tydligen var väldigt duktig på. under den perioden tillverkade asahi endast småbildskameror (35mm) och nä ryohei önskade göra en mellanformatskamera anpassad för pressfoto fick han därför bilda sitt eget företag. kameran tillverkades först som 6x6 med en iläggsmask som möjliggjorde att även fota småbild med kameran och hette då endast suzuki press van.

den första modellen hade en rad olika funktioner som försvann till den andra modellen, suzuki press van 120. nytt för 120-modellen var att den istället för 35mm-iläggsmask istället hade två små luckor som istället gör att man kan fota både 6x6 och 6x4,5.

{{< figure src="/suzukipressvan/ryohei.jpg" alt="" position="center" style="border-radius: 8px;" caption="hjärnan bakom kameran, ryohei suzuki" captionPosition="center" captionStyle="color: darkblue;" >}}

vill man veta mer om kameran och dess historia kan man med all fördel läsa det blogginlägg mike eckman gjort angående kameran. det är väldigt utförligt och innehåller mycket mer information och efterforskningar än jag hade planerat att dela med mig av här. hans inlägg [hittar ni här](https://mikeeckman.com/2021/08/suzuki-press-van-1953/).

---

### sist men inte minst - bilderna!

att ryohei sysslade med att skapa optik är inte svårt att tänka sig med tanke på hur fruktansvärt skarpt objektiv kameran har. min har lite repor på linserna, men ingenting som påverkar bilden avsevärt.

bilderna är inskannade med min 15 år gamla canon eos 7d-kamera och är därför inte så välinskannade de hade kunnat vara. utöver det har jag tyvärr varit tvungen att skala ner dem något i både storlek och kvalitet för att kunna få upp dem på bloggen, men trots detta tycker jag att resultaten talar för sig själva. 

eftersom kameran är kapabel att fota i både [6x6](#6x6) och [6x4,5](#6x45) kommer jag att dela med mig av några bilder från vardera format.

### 6x4,5

{{< figure src="/suzukipressvan/manpagata2.jpg" alt="" position="center" style="border-radius: 8px;" caption="man på gågata i Uppsala" captionPosition="center" captionStyle="color: darkblue;" >}}

{{< figure src="/suzukipressvan/symaskin2.jpg" alt="" position="center" style="border-radius: 8px;" caption="min vän ivar vid sin symaskin" captionPosition="center" captionStyle="color: darkblue;" >}}

{{< figure src="/suzukipressvan/fatolj2.jpg" alt="" position="center" style="border-radius: 8px;" caption="en gammal bil utanför mitt lägenhetshus" captionPosition="center" captionStyle="color: darkblue;" >}}

### 6x6

{{< figure src="/suzukipressvan/jag.jpg" alt="" position="center" style="border-radius: 8px;" caption="självporträtt i hissens spegel" captionPosition="center" captionStyle="color: darkblue;" >}}

{{< figure src="/suzukipressvan/volvo.jpg" alt="" position="center" style="border-radius: 8px;" caption="gammal övergiven volvo duett" captionPosition="center" captionStyle="color: darkblue;" >}}

{{< figure src="/suzukipressvan/hjordis.jpg" alt="" position="center" style="border-radius: 8px;" caption="min bullterrier hjördis sitter på min volvo 940:s huv" captionPosition="center" captionStyle="color: darkblue;" >}}


### avslutande reflektioner och sammanfattning

en ovanlig och fantastisk mätsökarkamera från 1950-talets japan. extremt solid, enkel att använda, fantastisk optik och en riktigt tydlig mätsökare. vad mer kan man önska sig?

kanske att kameran gick att fälla ihop så att objektivet och de små vreden inte alltid är exponerade. utöver det, inte särskilt mycket. kameran levererar starkt i både upplevelse och bildkvalitet. prisbild, runt 2500-3000kr. jag betalade 260 euro för min.
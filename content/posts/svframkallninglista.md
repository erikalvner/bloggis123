+++
title = "svartvit film --- inköpslista"
date = "2024-08-30T16:39:00+02:00"
author = "erik alvner"
authorTwitter = "erikalvner" #do not include @
cover = "/svframkall/grejer.jpg"
coverCaption = "mer eller mindre allt du behöver för att framkalla svartvit film hemma."
tags = ["", ""]
keywords = ["", ""]
description = ""
showFullContent = false
readingTime = false
hideComments = false
color = "" #color from the theme settings

+++
# framkalla svartvit film hemma

för den som inte redan är initierad kan det vara rena rama djungeln att försöka hitta rätt bland alla namn på olika framkallare, fix-lösningar, stoppbad, framkallningssätt och ja, allt möjligt helt enkelt.

tanken med det här inlägget är att bana väg för den som inte har så bra koll på framkallning, att sätta ihop ett litet kit med vad som behöver införskaffas så billigt och smidigt som möjligt för att komma igång.

även om tanken är att hålla det smidigt kommer jag **inte** att använda mig av någon typ av så kallat 'monobath' som många på internet gör. jag har använt det tidigare och även om det fungerar väl så är hållbarheten inte särskilt lång. framkallar man inte väldigt mycket, alltså 16 rullar inom loppet av två månader blir det en rätt kraftig förlustaffär att använda cinestills monobath. 

poängen med inlägget är alltså att
- ge en god introduktion till grunderna i framkallning av svartvit film
- ta fram ett baspaket med bra, billiga och hållbara kemikalier
- för eget bruk dokumentera den process jag använder mig av när jag framkallar

---

# vad behövs?

i det här inlägget kommer jag att gå in närmre på varje del, men det som behövs är följande

1. framkallningsdosa
2. framkallare
3. fixer
4. stoppbad
5. sköljmedel (valfritt, men nästan obligatoriskt)
6. volymmått med kapacitet på minst 50cl (helst 60cl)
7. spruta
8. termometer

**med det avklarat tänkte jag att vi 'djup'dyker i de enskilda komponenterna**

>**framkallningsdosa - kostnad: ungefär 350kr**
{{< figure src="/svframkall/dosa.jpg" alt="framkallningsdosa" position="center" style="border-radius: 8px;" caption="" captionPosition="right" captionStyle="color: darkblue;" >}}
**framkallningsdosan jag använder i det här exemplet.**

de flesta använder sig av patersons standardmodell med två spolar i. den är bra och förhållandevis billig med ett snittpris på ungefär 350 riksdaler. i det här inlägget kommer jag dock använda mig av en äldre variant av paterson framkallningsdosa som jag hittade på en loppis för några år sedan för den hiskeliga summan 20kr.**

{{< figure src="/svframkall/standarddosa.jpg" alt="patersons standarddosa" position="center" style="border-radius: 8px;" caption="det här är den modell de flesta använder. den är inte så olik den jag använder i det här exemplet." captionPosition="right" captionStyle="color: darkblue;" >}}


skillnaden mellan den här och den du antagligen skaffar om du köper en är att den här dosan endast har en spole. den fungerar därför väldigt bra till snabba framkallningar av enstaka rullar.


utöver dosan behöver du också kemikalier att framkalla med. vi kan börja med det viktigaste.

**köp inom eu**

- https://www.nijmegenpasfotofilm.nl/shop/film-chemistry-darkroom-products/paterson-products/darkroom-paterson-film-tank-2x35reels/

**köp i sverige**
- https://www.photax.se/product/dosa

---

>**framkallaren - adox rodinal. kostnad: ungefär 180kr.**
{{< figure src="/svframkall/rodinal.jpg" alt="" position="center" style="border-radius: 8px;" caption="min framkallare of choice." captionPosition="right" captionStyle="color: darkblue;" >}}
**adox rodinal framkallningsvätska. mycket gammalt recept, håller för evigt och är billig räknat till kostnaden per bild.**

alla svartvita framkallare skiljer sig lite och ingen ger identiskt resultat. 

**väljer du att använda adox rodinal rekommenderar jag mycket starkt att du införskaffar dig en liten spruta, som denna**

https://www.nijmegenpasfotofilm.nl/shop/film-chemistry-darkroom-products/braun-products/braun-omnifix-10ml-syringe/

eftersom syftet i den här guiden är att lära ut grundläggande kunskaper kring framkallning och förhoppningsvis uppmuntra nybörjare att ge sig in i det är rodinal ett utmärkt val. men varför?

---
- rodinal är en av de äldsta framkallare som finns med ett recept som är över 120 år gammalt och därför kan man verkligen säga att det är 'tried and tested' 

---
- rodinal är en så kallad 'one shot developer' vilket innebär att du blandar ihop den inför varje framkallning och sedan häller ut den i vasken när du är klar
---
- hållbarheten efter att ha öppnat flaskan är till skillnad från monobath-lösningen jag nämnde i inledningen svår att uppskatta. det är på grund av att en **öppnad flaska** rodinal anses vara användbar i mellan **40-60 år**.
---
- per framkallning används väldigt lite rodinal. om du kollar på bilden ovan framgår att den kan spädas till en del rodinal mot 25 delar vatten som standard. 
---

från början tillverkades rodinal av det tyska företaget agfa som var väldigt stora inom fotovärlden på 1900-talet. de har sedemera slutat med tillverkningen, men adox har enligt egen utsago anställt kemister från agfa och tagit fram en helt identisk produkt eftersom produkten var och fortfarande är mycket populär. andra tillverkare av rodinal finns, som t.ex. foma, men jag har själv inte testat någon annan än just adox.

**köp inom eu**
- https://www.nijmegenpasfotofilm.nl/shop/film-chemistry-darkroom-products/adox-products/chem-dev-rodinal-liquid-500ml/

**köp i sverige**
- https://www.photax.se/product/adox-rodinal-500ml-filmframkallare

---

>**fixer - fomafix. kostnad: ungefär 100kr.**
{{< figure src="/svframkall/fix.jpg" alt="fomafix fixer" position="center" style="border-radius: 8px;" caption="" captionPosition="right" captionStyle="color: darkblue;" >}}
**mitt förstahandsval för billig fixer.**

återigen har jag gjort valet av fixer efter kostnadskalkyl. fomafix tillverkas av företaget foma som också bland annat tillverkar en variant av rodinal samt filmer som fomapan och retropan.

fomapan är forna tjeckoslovakiens statliga tillverkare av film, kemi och fotoutrustning. de håller i dag, precis som förr, kostnaderna nere rätt markant och är därför ett mycket bra val. alternativet är t.ex. ilfords fixer som är rätt mycket dyrare.

---
- en flaska fomafix kostar ungefär 100kr. 
---
- den späds till en del fix och fem delar vatten. 
---
- en liter av den utspädda vätskan räcker till ungefär 17 rullar. 
---
- hållbarheten av koncentratet är ungefär två år efter att flaskan öppnades.
- - hållbarheten på den färdiga, utspädda vätskan är en till två månader
---

**köp inom eu**
- https://www.nijmegenpasfotofilm.nl/shop/film-chemistry-darkroom-products/foma-products/foma-fomafix-universal-rapid-fixer-500-ml-concentrate/

**köp i sverige**
- https://www.photax.se/product/foma-fomafix-for-film-papper-500ml

---

>**stoppbad - hemtillverkad. kostnad: några enstaka kronor.**
{{< figure src="/svframkall/stopp.jpg" alt="hemmagjort stoppbad - vatten och ättika" position="center" style="border-radius: 8px;" caption="" captionPosition="right" captionStyle="color: darkblue;" >}}
**det är mycket enkelt att göra stoppbadet hemma eftersom det bara består av utspädd ättiksyra**

stoppbadet är till för att, precis som det låter som, stoppa framkallningen. det går att hoppa över förutsatt att man sköljer filmen tillräckligt många gånger och tillräckligt noggrant, men det rekommenderas starkt.

stoppbad går att köpa på de flesta sajter som säljer mörkrumskemi, men är också busenkelt att göra hemma. det man köper i butik är nämligen bara 60%-ig koncentrerad ättiksyra som man sedan späder ut. 

därför har jag istället valt att fylla en flaska med vatten och sedan hälla i ungefär en femtedel perstorps 24%-iga ättika. 

---
- valfritt, men rekommenderas starkt
---
- köpt består bara av ättiksyra
- - du kan därför enkelt blanda eget stoppbad med lite vatten och en skvätt ättika
---


> **sköljmedel - kodak photo-flo. kostnad: säljs inte längre, men adox adoflo kostar runt 180kr**
{{< figure src="/svframkall/flo.jpg" alt="kodak photo-flo" position="center" style="border-radius: 8px;" caption="" captionPosition="right" captionStyle="color: darkblue;" >}}
**kodak photo-flo.**

sköljmedel är det sista du tillsätter i framkallningsprocessen och fungerar ungefär som diskmedel. man tillsätter bara några enstaka droppar i framkallningens sista skede. man använder det eftersom det underlättar för filmen att torka. risken att råka ut för vattenfläckar och liknande är mycket mindre om man använder ett sköljmedel.

det är precis som stoppbadet helt frivilligt. bor man, likt mig, i ett område med väldigt hårt vatten med hög kalkhalt är det mer eller mindre nödvändigt. i den länkar jag kommer bifoga nedan råder jag dig som läser att köpa adox adoflo, eftersom kodak photo-flo tyvärr nästan alltid är slut överallt.

för rimlig dosering använder jag även här en spruta. dock viktigt att inte använda en och samma spruta till båda vätskorna.

**köp inom eu (samma som på bilden)**
- https://www.nijmegenpasfotofilm.nl/shop/film-chemistry-darkroom-products/adox-products/adox-adoflo-ii-wetting-agent-500ml-concentrate/

**köp i sverige**
- https://www.gofoto.se/kamera-foto/analogt/morkrum/adox-adoflo-ii-100-ml-concentrate


> **termometer - adox. kostnad: ungefär 60kr**
{{< figure src="/svframkall/termometer.jpg" alt="termometer" position="center" style="border-radius: 8px;" caption="" captionPosition="right" captionStyle="color: darkblue;" >}}
**mörkrumstermometer, liten och behändig.**

att hålla rätt temperatur är väldigt viktigt om man skall framkalla. svartvit film är inte i närheten lika känslig som färgfilm och det spelar därför ingen större roll om du framkallar i 19 respektive 21 grader, även om riktlinjen är 20 grader. det råkar alltså landa i att temperaturen som krävs av framkallaren och fixern är densamma som normal rumstemperatur.

det föreligger självklart inga hinder mot att helt enkelt använda sig av en vanlig kökstermometer.


**köp inom eu (samma som på bilden)**
- https://www.nijmegenpasfotofilm.nl/shop/film-chemistry-darkroom-products/adox-products/darkroom-adox-thermometer-small-nomercury/

**köp i sverige**
- https://www.gofoto.se/kamera-foto/analogt/morkrum/small-bw-thermometer-without-mercury

---

# **uppskattad kostnad för allt --- 875kr.** nu till det kostsammaste. din tid.

# fortsättning hittar du i [nästa inlägg](/posts/svframkallningprocess)


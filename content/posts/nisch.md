+++
title = "att uttrycka sig"
date = "2024-11-04T00:00:35"
author = "erik alvner"
authorTwitter = "erikalvner" #do not include @
cover = "nisch/viewfinder2.jpg"
coverCaption = ""
tags = ["", ""]
keywords = ["", ""]
description = ""
showFullContent = false
readingTime = false
hideComments = false
color = "" #color from the theme settings
+++

vad betyder det att hitta sin nisch? hur gör man?

jag vet inte.

det har tagit mig ett tag och endast genom en sen kväll med min sambo och bästa vän där jag vred och vände på mig själv har jag kommit fram till hur viktigt fotografi egentligen är för mig.

trots att fotografi har varit min primära hobby och det som tagit upp den största delen av min fritid sedan jag fick min första kamera någon gång under mellanstadiet så har det inte slagit mig förrän härom dagen att det är det enda jag faktiskt brinner för. mitt enda sätt att uttrycka mig själv och min enda utväg för självförverkligande.

inte förrän jag rannsakade mig själv på allvar och faktiskt ljudligt sade exakt hur jag kände inför det framför andra människor slog det mig hur viktigt det faktiskt är. tanken med den här bloggen är inte att någon faktiskt skall läsa vad jag skriver, utan snarare att jag skall kunna uttrycka mig och på något vis få mina tankar och idéer publicerade på något vis. för det mesta består dessa blott i recensioner av kameror och andra analoga ting.

jag skall inte sticka under stolen med att jag är en prylbög och gärna samlar på mig analoga saker. på något vänster tror jag dock att detta har varit som en slags mask när det kommer till just foto. jag älskar att fotografera och jag älskar att ha ett medium att kunna uttrycka mig i. 

det blev nog uppenbart när jag framkallade min senaste rulle.

det senaste ett och ett halvt året har jag varit sjukskriven av och till för depression. mot slutet har jag kunnat återuppta mitt primära intresse - foto - som fallit mellan stolarna i ett flertal år. för några veckor sedan när jag tog min sedvanliga sömnmedicin och trots allt inte kunde sova gick jag upp, laddade en kamera med film och började fota. 


{{< figure src="/nisch/depression.jpg" alt="" position="center" style="border-radius: 8px;" caption="självporträtt" captionPosition="center" captionStyle="color: darkblue;" >}}


bilden ovan fångades på filmen i fråga. ett självporträtt i köksfönstret som visar de drivor av bös som uppstått i köket till följd av min av depressionen kraftigt nedsatta igångsättningsförmåga.

jag vet inte hur länge jag har varit orolig över att mina bilder skall sakna känsla. att jag skall kunna ta kompositionsmässigt bra bilder, du vet, sådana som ser bra ut som en poster hängandes på väggen i en blond tjej utan personlighets hem. bilder som i och för sig är snygga, men som inte faktiskt säger någonting.

>en sådan här bild
{{< figure src="/nisch/manpagata.jpg" alt="" position="center" style="border-radius: 8px;" caption="man på gatan" captionPosition="center" captionStyle="color: darkblue;" >}} en bild som inte egentligen säger någonting, en bild som är helt verkningslös rent känslomässigt --- inte en bild jag är genuint stolt över, även om den är estetiskt tilltalande.

att ha svart på vitt att jag är kapabel till att ta bilder likt självporträttet i fönstret betyder otroligt mycket för mig. jag vet inte riktigt vart jag är på väg med det här inlägget, men titeln kan nog bli något missvisande. min nisch är självklart inte att pumpa ut depressiva bilder. depressivitet är ingenting som varar för evigt (tack gode gud) och inte heller något som definierar mig. vad jag däremot hoppas kan definiera mig är min förmåga att ta bilder som förmedlar någon form av *känsla*.

{{< figure src="/nisch/depression2.jpg" alt="" position="center" style="border-radius: 8px;" caption="mitt rum" captionPosition="center" captionStyle="color: darkblue;" >}}

hur skall jag då hitta min nisch?

återigen --- jag vet inte.


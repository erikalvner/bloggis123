+++
title = "svartvit framkallning --- processen"
date = "2024-08-31T13:15:00+02:00"
author = "erik alvner"
authorTwitter = "erikalvner" #do not include @
cover = "/svframkall/fyll1.jpg"
coverCaption = "hela processen från a till ö."
tags = ["", ""]
keywords = ["", ""]
description = ""
showFullContent = false
readingTime = false
hideComments = false
color = "" #color from the theme settings

+++


# processen --- att framkalla // mörkrummet

film består av silver i olika lager som reagerar när de exponeras för ljus. för att sedan få fram detta i form av negativ måste man först låta filmen genomgå en kemisk process där framkallaren tar fram bilden, stoppbadet avslutar framkallningsprocessen och fix-lösningen fixerar bilden på negativet. så vad behöver man göra?

1. rulla upp filmen i framkallningsdosan i ett kolsvart rum.
2. blanda dina kemikalier och se till att de håller 20 grader.
3. öppna den ljustäta delen av dosan och häll i den utblandade framkallaren
4. låt stå i 8 minuter, 15 om du har pushat filmen ett stopp.
5. agitera (vänd up och ner) på dosan konstant de första 30 sekundrarna och fortsätt sedan vända den upp och ner  ungefär en gång i minuten.
6. häll ut framkallaren i vasken.
7. fyll på dosan med stoppbadet och agitera i någon minut.
8. skölj filmen rikligt med vatten några gånger genom att fylla och hälla ut ur dosan.
9. häll i fixeringslösningen. agitera de första 30 sekundrarna. fortsätt agitera med ungefär en gång i minuten.vid 20 grader skall fomafix användas i tre minuter.
10. häll tillbaka fixeringslösningen i behållaren du blandade ut den i. **häll inte ut** den i vasken eftersom den innehåller mycket silver som är dåligt för vattenlevande organismer.
11. häll ut fixeringslösningen och skölj återigen rikligt med vatten några gånger.
12. fyll dosan med vatten och någon droppe eller två av sköljmedlet. skölj sedan några omgångar med vatten.
13. nu är filmen framkallad!

>**rulla upp filmen i dosan.**
{{< figure src="/svframkall/filmdosa1.jpg" alt="filmdosa" position="center" style="border-radius: 8px;" caption="framkallningsdosan." captionPosition="right" captionStyle="color: darkblue;" >}}

**viktigt att påpeka att det här steget måste göras i totalt mörker. eftersom jag saknar oexponerad film för tillfället har jag gjort uppvisningen med redan framkallad film.**

för att börja måste du öppna filmkassetten, alltså metallhöljet. du kan göra det här med händerna, men det rekommenderas starkt att köpa ett verktyg just för det om man tänker att man kommer köpa film i butik. jag behöver ingen eftersom jag köper 30 meter film åt gången och spinner upp egna rullar.

när du väl har fått upp filmkassetten sitter du just nu, förhoppningsvis i varje fall, i ett helt och hållet mörkt rum. här är det bra om du redan har öppnat framkallningsdosan och lagt en sax framför dig på ett ställe du trots mörkret kommer att hitta den på.

framkallningsdosan har två små "tänder" på vardera sida av spolen. om du träder in din film i dem kan du sedan snurra de två skivorna på spolarna ifrån varandra. filmen kommer då att rullas ihop in i framkallningsdosan. sätt sedan tillbaka spolen med filmen i framkallningsdosan och förslut den genom att backa de steg du tog för att plocka isär den. det är ganska "straight forward".

{{< figure src="/svframkall/filmdosarulle1.jpg" alt="filmdosa" position="center" style="border-radius: 8px;" caption="." captionPosition="right" captionStyle="color: darkblue;" >}}

nu skall det se ut, eller framför allt kännas som bilden här nedan gör när du försiktigt rör vid den upprullade filmen. det är i det här stadiet filmen åker raka vägen ner i framkallningsdosan igen. tänk på att absolut inte låta filmen exponeras för något ljus över huvud taget.

{{< figure src="/svframkall/filmdosarulle2.jpg" alt="filmdosans rulle med film i" position="center" style="border-radius: 8px;" caption="när du har rullat upp filmen på spolen ska det se ut så här, med undantag för att bilderna självklart inte redan ska vara framkallade." captionPosition="right" captionStyle="color: darkblue;" >}}

>**påbörja framkallningen --- blanda framkallaren**
{{< figure src="/svframkall/500ml.jpg" alt="vatten" position="center" style="border-radius: 8px;" caption="600ml vatten." captionPosition="right" captionStyle="color: darkblue;" >}}

jag brukar blanda ut min rodinal med en ratio om en del rodinal till 50 delar vatten. med 500ml vatten handlar det då om 10ml rodinal. se till att vattnet har rätt temperatur innan du börjar blanda ihop kemikalierna. för rodinal är det rekommenderat att hålla sig till 20 grader. det behöver inte vara 20,00 men skall inte avvika alltför mycket från rekommendationen.

**stoppa ner sprutan i flaskan med rodinal** och sug upp så mycket du behöver.

{{< figure src="/svframkall/rodinalspruta1.jpg" alt="rodinal med spruta" position="center" style="border-radius: 8px;" caption="sug upp så mycket rodinal du behöver för mängden vatten. här har jag fyllt 10ml." captionPosition="right" captionStyle="color: darkblue;" >}}

**töm sprutan i vattenbägaren** och rör sedan om, du kan med all fördel göra detta med termometern, men glöm då inte att **skölja av den efteråt!**

**under tiden** du blandar kemikalierna kan du fylla dosan med 20-gradigt vatten för att undvika att filmen och dosan kyler ner kemikalierna.


>**blanda fixeringslösningen.**
{{< figure src="/svframkall/fomafix25ml.jpg" alt="fomafix och 25ml mätbägare" position="center" style="border-radius: 8px;" caption="fomafix. för 500ml vatten krävs 100ml fixeringslösning" captionPosition="right" captionStyle="color: darkblue;" >}}

**då var det dags att blanda fixern**. just fomafix kräver en utspädning av en del fomafix mot fem delar vatten. med 500ml vatten igen (så mycket som en vanlig tank rymmer) innebär det alltså 100ml fixeringslösning. blanda ihop det och se även här till att den utspädda vätskan **håller 20 grader**. skulle det bli varmare går det dock att justera tiderna, så som framgår på flaskans etikett.

det står att man skall använda fixeringslösningen i tre minuter om den är 20 grader varm och en och en halv minut i det fall fixeringslösningen är 30 grader varm.

**fixern går bra att återanvända och får inte hällas ut i avloppet.**



>**blanda stoppbadet.**
{{< figure src="/svframkall/600ml.jpg" alt="fomafix och 25ml mätbägare" position="center" style="border-radius: 8px;" caption="flaska med stoppbad." captionPosition="right" captionStyle="color: darkblue;" >}}

som jag nämnde längre upp i inlägget, blanda lite vatten med någon skvätt 24%-ig ättika.



>**nu är det dags att börja. återigen, framkallaren först.**
{{< figure src="/svframkall/fyll4.jpg" alt="fyller dosan med framkallare" position="center" style="border-radius: 8px;" caption="häll i framkallningsvätskan i dosan." captionPosition="right" captionStyle="color: darkblue;" >}}

för att påbörja framkallningen behöver man så klart först fylla den laddade dosan med framkallningsvätska. här är det viktigt att återigen dubbelkolla temperaturen så att vätskan är 20 grader varm. skulle den inte vara det är det relativt enkelt att värma upp eller kyla ner den med ett simpelt vattenbad.

---

{{< figure src="/svframkall/agitera1.jpg" alt="agiterar dosan" position="center" style="border-radius: 8px;" caption="" captionPosition="right" captionStyle="color: darkblue;" >}}
{{< figure src="/svframkall/agitera2.jpg" alt="agiterar dosan" position="center" style="border-radius: 8px;" caption="vänd dosan upp och ner med jämna mellanrum" captionPosition="right" captionStyle="color: darkblue;" >}}

**nu är det viktigt att vända dosan upp och ner upprepat** under de första 30 sekundrarna. efter det kan du låta den stå och vända den upp och ner ungefär en gång i minuten. har din dosa en liten pinne kan man också välja att snurra på den. det här steget är viktigt för att framkallningsvätskan skall få jämn spridning på filmens yta.

**hur länge** du ska framkalla beror helt på vilken film du har använt och med vilken ljuskänslighet du har fotat den.

jag kör nästan alltid med ilford hp5+ vars iso-basvärde är 400. jag underexponerar alltid med ett stopp ljus, och ställer alltså in kameran på iso 800. gör man det måste man då justera för det i framkallningsprocessen.

hur länge just du behöver framkalla framgår här:
- https://www.digitaltruth.com/devchart.php

i det här schemat kan man t.ex. se att ilford hp5+ har följande:

- film: ilford hp5+
- developer: rodinal
- dilution: 1+50
- asa/iso: 800
- 35mm: 16
- 120: 16
- sheet: 16
- temp: 20C

**vad det innebär** är alltså att jag som fotat hp5+ med iso 800 behöver framkalla med rodinal i 16 minuter. rodinal är dock inte den bästa framkallaren för att framkalla underexponerad film.

det framgår också i tabellen att jag hade behövt framkalla i 11 minuter för att få bra resultat om jag hade fotat med 'box speed' och alltså ställt in kameran på iso 400.

**nu är det alltså bara att fortsätta agitera** ungefär en gång i minuten i början och sen kanske en gång var tredje minut. låt framkallaren verka i 16 minuter (i mitt fall) och häll sedan ut den i vasken. 

>**i med stoppbadet!**
{{< figure src="/svframkall/pourstop.jpg" alt="fyller dosan med stoppbad" position="center" style="border-radius: 8px;" caption="häll i stoppbadet i framkallningsdosan och låt framkallarens kemiska reaktioner stanna av." captionPosition="right" captionStyle="color: darkblue;" >}}

**skölj sedan filmen ett antal gånger i ungefär 20-gradigt vatten**. det är **under sköljprocessen** du skall **hälla i stoppbadet**. stoppbadet gör så att den kemiska process som framkallaren drar igång stannar av. stoppbadet kan återanvändas ett antal gånger.

>**häll sedan i fixeringslösningen.**
{{< figure src="/svframkall/fyll2.jpg" alt="fyller dosan med fixering" position="center" style="border-radius: 8px;" caption="fyll dosan med den 20-gradiga fixeringslösningen." captionPosition="right" captionStyle="color: darkblue;" >}}

återigen är **temperaturen viktig** och just fomafix skall vara antingen 20 eller 30 grader. vid 20-gradig lösning skall fixeringen få verka i tre minuder. under de tre minutrarna skall du vända upp och ner på dosan ungefär var trettionde sekund.

**är lösningen 30 grader** skall du istället låta den verka i **en och en halv minut** och vända den upp och ner oftare.

kanske har blivit lite tjatigt, men fixeringen får **inte hällas ut i vasken** utan kan återanvändas utan problem. häll gärna tillbaka den i flaskan. efter fixeringen återstår egentligen bara ett steg.
{{< figure src="/svframkall/pourback.jpg" alt="häller tillbaka fixeringen" position="center" style="border-radius: 8px;" caption="häll tillbaka fixeringen i en behållare du kan spara den i." captionPosition="right" captionStyle="color: darkblue;" >}}

>**skölj, skölj, skölj.**
{{< figure src="/svframkall/photoflospruta.jpg" alt="tar upp lite kodak photo flo med spruta" position="center" style="border-radius: 8px;" caption="under den sista sköljprocessen är det bra att använda någon form av sköljmedel. kodak photo-flo har legend-status bland fotografer." captionPosition="right" captionStyle="color: darkblue;" >}}

då var det dags för det absolut sista steget (om man räknar bort att hänga bilderna på tork).

du kan nu ta av locket från dosan och skölja filmen i ljummet vatten. gör det i ganska många omgågnar. tillsätt till sist lite kodak photo-flo, adox adoflo eller till och med bara en droppe diskmedel och skölj sedan filmen tills det slutar löddra. det hjälper filmen att torka snabbare och framför allt att undvika vatten- och kalkfläckar.


**häng nu upp filmen på tork i några timmar**.

---

# efter det är processen klar.

**du kan då förstora bilderna eller skanna in dem digitalt**. mer om digital skanning kommer i nästa inlägg.

{{< figure src="/svframkall/hjordis-0.jpg" alt="bullterrier" position="center" style="border-radius: 8px;" caption="min bullterrier, hjördis." captionPosition="right" captionStyle="color: darkblue;" >}}

{{< figure src="/svframkall/hjordis-1.jpg" alt="bullterrier" position="center" style="border-radius: 8px;" caption="min bullterrier, hjördis. igen." captionPosition="right" captionStyle="color: darkblue;" >}}

